---
title: "نموذج كانو "
date: 2026-01-20T19:26:00.000+02:00
rtl: false
---

عشان المستشفى تكون ناجحة، لازم تفهم دماغ المريض. ونموذج "كانو" العالمي بيقسم الخدمات اللي بنقدمها لـ 5 أنواع.. ركز معانا عشان تعرف الفرق:
الأساسيات (المفروضة): زي النظافة ودقة الحسابات. دي حاجات لو عملتها المريض مش هيسقفلك، بس لو قصرت فيها "هيفضحك". دي خط أحمر
اللي بيفرق (الأداء): السرعة! كل ما الدكتور يسمعني أكتر، وكل ما الانتظار يقل، كل ما أكون مبسوط أكتر. دي اللي بتخليك تختار مستشفى عن التانية.
المفاجآت الحلوة (الإبهار): لما المستشفى تعملك حاجة مش في الحسبان. زي هدية للمولود، أو خدمة توصيل للمنزل. دي اللي بتخليك تحب المكان وتحكي عنه للناس. 
حاجات "ملهاش لازمة" (غير مؤثرة): تخيل مستشفى صارفة ملايين على ديكور السقف في المخازن! المريض مش شايف ده ومش فارق معاه. ده اسمه "فلوس بتترمي في الأرض". 
حاجات "بتجيب نتيجة عكسية": لما المستشفى تفتكر إنها بتطور بس هي بتعقدها. زي "شاشات ذكية" معقدة جداً لكبار السن مش عارفين يستخدموها عشان يحجزوا دورهم. هنا التكنولوجيا بتبقى نقمة مش نعمة
